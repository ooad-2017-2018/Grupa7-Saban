# Grupa7-Saban

![alt tag]( https://thumbs.gfycat.com/FriendlyBossyKillerwhale-size_restricted.gif)

https://www.youtube.com/watch?v=y52InDYT8fo

## Tema
Studentski Dom "Šaban Šaulić"

## Članovi
1. Rijad Pedljak
2. Dajana Mojsilović
3. Ahmed Oruč


### **Opis teme**

Aplikacija ima ulogu da pojednostavi i pomogne radnom osoblju doma i studentima, da bi se omogućio što lakši i brži rad. Korisnik ima razne
pogodnosti, ovisno o kome se radi. Studentima se omogućuje pretraživanje slobodnih soba i biranje raznih pogodnosti za sobu koju odaberu pri 
zaduženju u dom, a uposlenici ovisno od radnog mjesta raspolažu sa određenim resursima doma. 


### **Procesi**

**Početni konkurs** - prije početka akademske godine, održava se konkurs koji određuje ko će biti primljen u dom, a ko ne. Isto tako, određuje se
koji će studenti dobiti dvokrevetnu, a koji trokrevetnu sobu. Najveću prednost imaju master studenti i studenti viših godina koji nisu 
obnavljali, koji se kasnije porede po prosjeku. Brucoši imaju prednost nad ponovcima prve godine. 

**Registracija studenta** - student odabire jednog, dva ili nijednog cimera, nakon čega dobiva spisak soba koje ispunjavaju zahtjeve (ukoliko
ne odabere nijednog cimera proizvoljno sistem mu bira cimere nasumično, tj. sve sobe sa jednim i samo jednim slobodnim mjestom su mu na 
raspolaganju, ukoliko je odabrao jednog cimera, na raspolaganju su mu prazne dvokrevetne sobe ili trokrevetne sobe sa jednom osobom u njima, 
ukoliko je odabrao dva cimera, na rapolaganju su mu prazne trokrevetne sobe). Nakon odabrane sobe, ukoliko je soba trenutno prazna, bira se
internet provajder i paket, te količina posteljine koju preuzima zajedno sa ključem za sobu kasnije. Nakon toga mu se ponudi odgovarajuća cijena
koju može potvrditi ili se vratiti nazad. Ukoliko se potvrdi, prelazi na blagajnu, gdje mu se kreira studentska kartica i izvrši se naplata, 
nakon čega je student registrovan na sistem.

**Registracija uposlenika** - uposlenik unosi svoje lične podatke (ime, prezime, JMBG, broj bankovnog računa, datum rođenja, adresu stanovanja,
mail..), nakon čega mu se kreira radna kartica i upisan je u sistem.

**Restoran** - student dolazi na obroke u vrijeme predviđeno za njih, uzima escajg, te bira šta želi jesti. Moguće je i bez escajga
preuzeti određene stvari koje može ponijeti u sobu. Nakon preuzimanja hrane, svoju prethodno kreiranu karticu daje uposleniku koji otkuca
određeni broj bonova za taj obrok (maksimalan broj bonova po obroku je 3). Broj bonova koje student može iskoristiti na svoju karticu je 
ograničen samo pravilom 3 bona po obroku.

**Kafeterija** - pored restorana, dom sadrži i kafeteriju u kojoj student na raspolaganju ima razne kolače i pića. Broj ovih bonova je ograničen na
30 u mjesecu. 

**Prijava kvara u sobi** - ukoliko je student primijetio neki kvar, potrebno je popuniti online prijavu kvara, pri čemu se navodi koji je kvar i
koja je vrsta osoblja potrebna da se kvar popravi (električar, vodoinstalater, stolar..). Nakon poslanog zahtjeva, prijava stiže do uposlenika
koji kvar prijavi odgovarajućem majstoru.

**Razduživanje studenta** - pri razduživanju student je dužan platiti tekući mjesec ukoliko već nije, i dužan je vratiti istu količinu posteljine
koju je i uzeo pri zaduživanju, nakon čega vraća ključ i karticu.


### **Funkcionalnosti**

* mogućnost unosa studenta u sistem
* mogućnost unosa uposlenika u sistem
* online prijave kvarova u sobi
* prijava uposlenika za dolazak na posao
* odjava uposlenika za odlazak sa posla
* vođenje evidencije o bonovima za restoran
* vođenje evidencije o bonovima za kafeteriju


### **Akteri**

- Administrator: vodi evidenciju o studentima i uposlenicima i registruje ih
- Blagajnik: raspolaže novcem, prima uplate studenata i plaća druge uposlenike
- Kuhari: prave hranu za restoran i kolače za kafeteriju
- Konobari: kafeterija
- Majstori: popravljaju kvarove
- Recepcija: osoba na recepciji koja kontroliše ko ulazi i izlazi iz doma i održava red i mir noću
- Student: sjedi i uživa (njegovo je samo da uči, sve su mu omogućili)



 
